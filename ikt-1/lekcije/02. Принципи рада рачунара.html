<!DOCTYPE html>
<html lang="sr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Принципи рада рачунара - ИКТ I</title>
    <link rel="stylesheet" href="../stil.css">
</head>
<body>
<main><nav><a href="../index.html">← Назад на листу лекција</a></nav><section id="id1">
<h1>Принципи рада рачунара</h1>

<h2>Како раде рачунари?</h2>

<p>Човек је одувек правио машине које му помажу да нешто уради, да реши неки проблем. Најпре су то биле машине које помажу у обављању мануелних послова. Врло брзо људи су почели да размишљају како да направе машине које би им помогле у рачунању или у неким сложенијим мисаоним радњама.</p>

<p>У почетку, рачунари су могли само да обављају основне рачунске операције. Временом су се развили тако да могу да обрађују текст, слике, звук, итд.</p>

<h2>Четири основне радње рачунара</h2>

<p>Машине које се користе за обраду података извршавају четири основне радње:</p>

<ol>
<li><strong>Улаз информација</strong> - тастатура, миш, микрофон, камера, екран осетљив на додир</li>
<li><strong>Складиштење информација</strong> - унете информације се складиште у меморију рачунара</li>
<li><strong>Обрада информација</strong> - ускладиштене информације се обрађују у процесору и резултати се враћају у меморију</li>
<li><strong>Излаз информација</strong> - екран, звучник, штампач - информације из меморије се приказују на излазу (слика, текст, звук, сигнал за управљање роботом)</li>
</ol>

<p><strong>Напомена:</strong> Код рачунара повезаних на интернет, излаз из једног рачунара може да буде улаз у други рачунар.</p>

<h2>Процес обраде података</h2>

<p>У рачунар улазе подаци кроз улазне јединице и смештају се у унутрашњу меморију. Процесор их узима, обрађује и враћа у унутрашњу меморију. Ова обрада се врши према инструкцијама које су записане у програму. На крају, кад се обрада података заврши, резултати рада се шаљу на излазне јединице.</p>

<div class="info-box">
<h3>Фон Нојманов концепт</h3>
<p>Погледај поново првобитну шему Фон Нојмановог концепта рачунара, сада део историје рачунарства. Да ли уочаваш везу између те шеме и управо побројаних основних радњи које извршава рачунар?</p>
</div>

<div class="zadatak">
<h3>Питања за размишљање:</h3>
<ol>
<li>Наведи примере улазних јединица које користиш свакодневно.</li>
<li>Како мислиш зашто је важно складиштење података у меморији?</li>
<li>Шта се дешава ако неки од четири корака није могућ?</li>
</ol>
</div>

</section></main>
</body>
</html>
